[
    {
        "file": "extracted_file_ch24_5591.mp3",
        "text": "Tjamuku Wiltjantja"
    },
    {
        "file": "extracted_file_ch24_5592.mp3",
        "text": "Ngura kutjupangkaya kunyu tjitji kungka ma\u1e49kurpa nyinangi ka tji\u1e5firpi kutjupa ngangka\u1e3bi pu\u1e3bka nga\u1e5fangi ilkaringka minatjara munu puyiningilta iilingku."
    },
    {
        "file": "extracted_file_ch24_5593.mp3",
        "text": "Kaya kunyu tjitji panya kungka ma\u1e49kurtu wiltjantjikitjangku kulinu iilingka tawara, munuya tji\u1e5firpi nyara palula wiltja\u1e49ingi iili unngu-unngu wiltja tjanampa warara."
    },
    {
        "file": "extracted_file_ch24_5594.mp3",
        "text": "Munuya nyangu wati tjilpi tjanampa tjamu nyinanyangka munuya wiltja\u1e49u palumpa, wiltja pu\u1e3bka munuya untjuntju tjunangi wiltjangka katu ka wiltja wi\u1e5fu nga\u1e5fangi wati panya tjilpiku."
    },
    {
        "file": "extracted_file_ch24_5595.mp3",
        "text": "Kaya wiltjara wiyaringkula mungaringkunyangka ankula kunkunaringu."
    },
    {
        "file": "extracted_file_ch24_5596.mp3",
        "text": "Palu mungangka iilingku rawangku puyiningi kaya tjitji panya kungka ma\u1e49kurpa kunkunaringu tjamuku ngurangka itingka munuya watarku ngaringi."
    },
    {
        "file": "extracted_file_ch24_5597.mp3",
        "text": "Ka ngula, munga kultungka wati panya tjilpiku wiltja pilukatingu ka tjilpi panya ngaltutjarangku kunkunpa pu\u1e3bkatjanungku urulyarara paka\u1e5fa pu\u1e6fu paka\u1e49u palu wiltja pilukatingu alatji\u1e6fu ka tjamungku watja\u1e49u \"Pu\u1e3biri pitjalaya katula, wiltja nyanga pilukatingu.\""
    },
    {
        "file": "extracted_file_ch24_5598.mp3",
        "text": "Kaya kunyu pu\u1e3biri ma\u1e49kurpa paka\u1e5fa wirtjapaka\u1e49u munuya kunyu manyirka ankula kutju pu\u1e3bka\u1e5fa urinyangka nyangu munuya pu\u1e49u mantjira wa\u1e49i-wa\u1e49ingu ka wanka\u1e6fu pupangi."
    },
    {
        "file": "extracted_file_ch24_5599.mp3",
        "text": "Kaya mantjira wiltja tjanamangka tjunu ka ngaringi tjamu panya tjanampa."
    }
]