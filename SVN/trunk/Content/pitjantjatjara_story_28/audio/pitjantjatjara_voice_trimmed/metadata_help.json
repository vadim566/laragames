[
    {
        "file": "extracted_file_ch26_5959.mp3",
        "text": "Kami\u1e5fara Pula Iilingka Nyinantja"
    },
    {
        "file": "extracted_file_ch28_6300.mp3",
        "text": "Palu ngula kunyu nyii\u1e49kangku watja\u1e49u nyaa, ngalta tjukutjuku, munu kunyu kalku\u1e5fa ankula tju\u1e6fa mantji\u1e49u munu wantikatingu kamingku ngula mai nyara palunya mantjintjaku, munu kunyu pitjala watja\u1e49u \"Kami, ngalta\u1e49a parari nguwanpa nyakula wantikatingu\"."
    },
    {
        "file": "extracted_file_ch28_6301.mp3",
        "text": "Ka watja\u1e49u, \"Yaaltji?\""
    },
    {
        "file": "extracted_file_ch28_6302.mp3",
        "text": "Ka watja\u1e49u \"Ila nguwanpa."
    },
    {
        "file": "extracted_file_ch28_6303.mp3",
        "text": "Tjingu\u1e5fu nyuntu ankula tjawa\u1e5fa mai mantjilku pa\u1e49angka unngungu\u1e5fu\"."
    },
    {
        "file": "extracted_file_ch28_6304.mp3",
        "text": "Ka kunyu kulinu munu watja\u1e49u, \"Mungawinki\u1e49a ananyi\"."
    },
    {
        "file": "extracted_file_ch28_6305.mp3",
        "text": "Palu mungawinki kami paka\u1e49u, ka kunyu nyii\u1e49ka anu ngurangu\u1e5fu munu ankula kumpi\u1e5fa nga\u1e5fangi minyma panya ankuntjaku."
    },
    {
        "file": "extracted_file_ch28_6306.mp3",
        "text": "Ka minyma anu ka nyii\u1e49ka panya pitjangu ngurakutu munu wa\u1e5fu pu\u1e3bka\u1e5fa ngantjiningi munu untjunarira tjulpu tjukutjuku, wi\u1e5fatju pungu, munu kuliningi, \"Yaaltjingalku\u1e49a?\""
    },
    {
        "file": "extracted_file_ch28_6307.mp3",
        "text": "Munu panya kulira kulira tjulpu panya wamulu nyaa\u1e49u mununku uwankara walkatjunu wamulungka munu kunyu ku\u1e5fungku pu\u1e6fu nyangangi, unngu kutju uwankara, munu pa\u1e6fa\u1e5fa nyinangi kamiku, panya kamiku ngurangu\u1e5fu."
    },
    {
        "file": "extracted_file_ch28_6308.mp3",
        "text": "Ka kunyu kami panyangku rawangku tjawa\u1e5fa tjawa\u1e5fa mai ura\u1e5fa ura\u1e5fa katingu ngurakutu."
    },
    {
        "file": "extracted_file_ch28_6309.mp3",
        "text": "Ka wiltjangu\u1e5fu nyirkingi, ka kunyu pu\u1e3bka\u1e5fa ngu\u1e3buringu mamu palku kulira, munu ma\u1e3baku anu munu nga\u1e5fala kuliningi \"Nyaa panyatja?\""
    },
    {
        "file": "extracted_file_ch28_6310.mp3",
        "text": "Ka kunyu pi\u1e5fuku wiltja kutjupangu\u1e5fu wirkanu munu kunyu nyangangi, rawangku kunyu nyangangi ka kunyu wirtjapaka\u1e49u munu nga\u1e5fala pitjangu palu ilaringkula kunyu pi\u1e5fuku nyangangi - ku\u1e5fungku nyakuwiya panya wamulu tju\u1e6fatjara munu kunyu rawangku nyangangi ka kunyu ngu\u1e3bu wirtjapaka\u1e49ingi."
    },
    {
        "file": "extracted_file_ch28_6311.mp3",
        "text": "Ka kami kunyu minangku puyi\u1e49u ka kunyu pu\u1e3bka\u1e5fa tjititingangi munu uparingu, minyma panya."
    },
    {
        "file": "extracted_file_ch28_6312.mp3",
        "text": "Ka kutjupa, ma\u1e3ba mulapa para-nyirkingi ka kunyu minyma panya parari punka\u1e49u munu ilungu."
    }
]