[
    {
        "file": "extracted_file_ch26_5959.mp3",
        "text": "Kami\u1e5fara Pula Iilingka Nyinantja"
    },
    {
        "file": "extracted_file_ch26_5961.mp3",
        "text": "Minyma pampa kunyu nyinangi kami, ka tjitji nyii\u1e49ka patu nyinangi, palumpa paka\u1e3bi."
    },
    {
        "file": "extracted_file_ch26_5962.mp3",
        "text": "Palu paka\u1e3bi kunyu ma\u1e3buku anu munu ankula iili pu\u1e3bkangka, mina pu\u1e3bkangku puyinyangka ma\u1e3bu pungu munu ngurakutu katingu munu kamingka watja\u1e49u, \"Kami wa\u1e5futju wa\u1e49i ma\u1e3bu pauntjaku.\""
    },
    {
        "file": "extracted_file_ch26_5963.mp3",
        "text": "Ka kunyu kamingku wa\u1e5fu wa\u1e49ingu u\u1e5fungka ka wa\u1e5fu ilura wiyaringu."
    },
    {
        "file": "extracted_file_ch26_5964.mp3",
        "text": "Ka paka\u1e3bi panya palu\u1e5fu iili pu\u1e3bkangka wa\u1e5fu wiya mungangka ma\u1e3bu tjunkula ngaringi, palu kami wa\u1e5fu pu\u1e3bka tjunkula wiltja pu\u1e3bkangka ngaringi."
    },
    {
        "file": "extracted_file_ch26_5965.mp3",
        "text": "Ka kunyu paka\u1e3bi mungawinki ngarira tji\u1e5firpirira pi\u1e5fuku ma\u1e3bu kutjupaku anu munu kunyu ma\u1e3bu watarkurira tulykungka pungu munu pungkula ma\u1e3bakungku katingu ngurakutu."
    },
    {
        "file": "extracted_file_ch26_5966.mp3",
        "text": "Palu pi\u1e5fuku kunyu watja\u1e49u, \"Kami, wa\u1e5futju wa\u1e49i ma\u1e3bu pauntjaku, ma\u1e3bu kuwari nyanga kutjupa, panya nganmanytju pungkuntja u\u1e49aringu palu kuwari\u1e49a pi\u1e5fuku pungu, ka palumpa wa\u1e5fu wa\u1e49i.\""
    },
    {
        "file": "extracted_file_ch26_5967.mp3",
        "text": "Ka wa\u1e5fu wa\u1e49ingu palu pi\u1e5fuku ilungu u\u1e5fungka."
    },
    {
        "file": "extracted_file_ch26_5968.mp3",
        "text": "Uwankara kunyu pa\u1e49a tulykuringu munu mina pu\u1e3bkaringu pa\u1e49angka ka palu\u1e5fu wiltja kurakurangka nyinangi, nyii\u1e49ka panya, ka kami wiltja wi\u1e5fungka nyinangi wa\u1e5futjara."
    },
    {
        "file": "extracted_file_ch26_5969.mp3",
        "text": "Palu rawangku kunyu ma\u1e3bu pungangi munu kuwari wiltja panya palumpangka ma\u1e3bu u\u1e49aringu pauntja wiyangka, ngalkuntja wiyangka, ka nyii\u1e49ka panya palu\u1e5fu pu\u1e3bka\u1e5fa pa\u1e49\u1e6finingi u\u1e49a munu kutjupa tju\u1e6fa katira wa\u1e49ingi panya nganmanyitja tju\u1e6fa munu kuwaritja tju\u1e6fa kanyiningi panya pulangkita wiyangku palunya untjunmankuntjaku, wa\u1e5fu wiyangka."
    },
    {
        "file": "extracted_file_ch26_5970.mp3",
        "text": "Palu kamingku kunyu palunya ungkuwiyangku wantingu, pu\u1e6fu kunyu helpamilaningi wa\u1e5fu ungkula."
    },
    {
        "file": "extracted_file_ch26_5971.mp3",
        "text": "Wa\u1e5fu kunyu wa\u1e49ingi ka kunyu minangku wiya\u1e49ingi, iili pu\u1e3bkangku."
    },
    {
        "file": "extracted_file_ch26_5972.mp3",
        "text": "Munu kunyu pi\u1e5fuku mungawinki kutjupa anu munu ma\u1e3bu rawangku pungangi munu katira ngurangka tjunangi palu pau\u1e5fa ngalkuwiya kunyu wa\u1e5fu wiya munu kamingka rawangku tjapiningi, \"Kami wa\u1e5fu wa\u1e49i ma\u1e3bu pauntjaku.\""
    },
    {
        "file": "extracted_file_ch26_5973.mp3",
        "text": "Ka kunyu wa\u1e5fu tjukutjuku rawangku ungangi kamingku panya, paka\u1e3bi, ka wiyaringangi."
    }
]