[
    {
        "file": "extracted_file_ch20_4915.mp3",
        "text": "Pu\u1e49u Tjaatjarangku Ili Ngurintja"
    },
    {
        "file": "extracted_file_ch20_4916.mp3",
        "text": "Ngura kutjupangka kunyu tjitji tju\u1e6fa anu minangku puyinyangka."
    },
    {
        "file": "extracted_file_ch20_4917.mp3",
        "text": "Tjitji nyara palu\u1e5fu tjana wa\u1e5fu tjaatjara anu munuya ankula ilikutu puku\u1e3bpa wirtjapaka\u1e49u mai nga\u1e5fanyangka."
    },
    {
        "file": "extracted_file_ch20_4918.mp3",
        "text": "Palu ili nyara palu\u1e5fu apu kulpikulpingka unngu nga\u1e5fangi kaya tjitji panya tju\u1e6fangku wa\u1e5fu tjaa u\u1e5filta wantikatira ma-tjarpangu mai panya iliku munuya ngalkula ngalkula paltjaringkula watja\u1e49u \"Walala pakala u\u1e5filkutu, puyi\u1e49ulanya.\""
    },
    {
        "file": "extracted_file_ch20_4919.mp3",
        "text": "Munuya paka\u1e49u, waringku pu\u1e3bka\u1e5fa puyinyangka, munuya paka\u1e5fa u\u1e5filta nyangu \"Awari wa\u1e5fu panya yaaltji?"
    },
    {
        "file": "extracted_file_ch20_4920.mp3",
        "text": "Mantjilaya wanyu munu puula. Awari pu\u1e3bka\u1e5fa\u1e49i puyi\u1e49i.\""
    },
    {
        "file": "extracted_file_ch20_4921.mp3",
        "text": "Palu wa\u1e5fu ilungu alatji\u1e6fu kaya ka\u1e6fi\u1e6fi tirkiltjinga\u1e49u alatji\u1e6fu waringku pu\u1e3bka\u1e5fa puyinyangka munuya wirtjapaka\u1e49u nguraku wa\u1e5fukutu."
    }
]