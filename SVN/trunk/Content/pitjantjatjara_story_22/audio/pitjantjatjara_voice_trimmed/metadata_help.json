[
    {
        "file": "extracted_file_ch22_5298.mp3",
        "text": "Ulpuru Pu\u1e3bka Pakantja"
    },
    {
        "file": "extracted_file_ch22_5300.mp3",
        "text": "Munga\u1e6fula kungka tju\u1e6fa iliku anu tangkiyitjarala tja\u1e5fu anu iliku, munula ma-pitjala nyangu apungka urinyangka, ka tjitji panya, Mutjawanilu, wati-wirtjapakara langka tjina nyangu, munu ma-wana\u1e49u."
    },
    {
        "file": "extracted_file_ch22_5301.mp3",
        "text": "Ka Watjutjanya ku\u1e3bu wati-wirtjapaka\u1e49u, ka pula apungka nyangu, langka pu\u1e3bka, ka witi\u1e49u Watjutjalu, munu pungu."
    },
    {
        "file": "extracted_file_ch22_5302.mp3",
        "text": "Kala pi\u1e5fuku ma-pitjangi munula ankula ankula ilingka ma-wirkanu munula pukularingu mai wi\u1e5fu nga\u1e5fanyangka, munula ura\u1e5fa ura\u1e5fa ngalku\u1e49ingi."
    },
    {
        "file": "extracted_file_ch22_5303.mp3",
        "text": "Ka ngangka\u1e3bi ngalya paka\u1e49ingi kala pi\u1e5fuku tati\u1e5fa ma\u1e3baku pitjangi ka mantul awari pika ulpuru\u1e5fara ngangka\u1e3bi\u1e5fara tja\u1e49a\u1e3bkira alatji\u1e6fu ngalya paka\u1e49ingi kala wala pu\u1e3bka wirtjapaka\u1e49ingi tangkiyitjara panya, munula ngu\u1e3bu mulapa wirkanu ngurangka."
    },
    {
        "file": "extracted_file_ch22_5304.mp3",
        "text": "Awari, panya ulpuru tjuku wiya, tjingu\u1e5fu nyura tjuku palku kulini, palu nguwanpalanya iluntanu, munulanya tjutura pati\u1e49u, kalanku kurunpa ulka\u1e5furira utjuringu palu pu\u1e6fumpalal ala mirantjikitja nga\u1e5fangu, ka apu, pu\u1e49u, wa\u1e3bi ku\u1e3bu tjutura pati\u1e49u kala wiltjangka tjarpara wiyaringu, ka kutjupa tju\u1e6fa wa\u1e3bingka, ka uwankara mungaringu."
    },
    {
        "file": "extracted_file_ch22_5305.mp3",
        "text": "Kalanya tjutura pitjala anu."
    },
    {
        "file": "extracted_file_ch22_5306.mp3",
        "text": "Ka pi\u1e5fuku mungangka mina pu\u1e3bka punka\u1e49u munulanya puyi\u1e49u, kala pukularingu, mina wi\u1e5fuku, panya titutjarala ngura pi\u1e3btingka nyinara minaku tjitularingi."
    }
]